<!DOCTYPE html>
<html lang="lt">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Apie mane ir mano filosofija</title>
    <link rel="stylesheet" href="style.css" />
  </head>
  <body>
    <header>
      <h2>Sutark su savimi ir tu sutarsi su visu pasauliu</h2>
      <nav>
        <ul>
          <li><a href="index.html">Apie mane</a></li>
          <li><a href="blog.html">Mano dienoraštis</a></li>
          <li><a href="contact.html">Kontaktai</a></li>
        </ul>
      </nav>
    </header>

    <main>
      <section>
        <img src="apie mane.jpg" alt="Apie mane" class="profile-image" />
      </section>
      <section>
        <h1>Apie mane</h1>
        <p>Mano vardas Rasa.</p>
        <p>Visada domėjausi gyvenimo prasmėmis ir žmogaus vidiniu pasauliu.</p>
        <p>
          Mėgstu dalintis savo mintimis ir patirtimi su kitais, ir šis
          tinklaraštis taip pat yra gera vieta tokiems pasidalinimams...
        </p>
        <p>
          Kaip ir kiekvienas žmogus,atėjęs į šį pasaulį, einu ir lemties, ir
          savo pačios pasirinkimų nulemtu keliu, kartais takais ir takeliais
          nuklysdama pas kitus - paėjėti kartu, patirti buvimo drauge, bendrumo
          jausmą...
        </p>
        <p>
          Kartais kažkas kitas atklysta pas mane. Arba ateina sąmoningai. Ir tai
          taip pat yra labai svarbios mano kelionės atkarpos, kuriose daug
          atradimų, džiaugsmo, o kartais ir skausmo... Bet visados tai yra labai
          prasmingas buvimo kartu patyrimas.
        </p>
        <p>
          Kiekvienas iš mūsų, kai tik gimstame, pradedam savo kelionę, kuri
          pasibaigia mūsų fizinės mirties valandą... Pačiu kukliausiu kiekvieno
          mūsų kelionės simboliu galėtų būti trumputis brūkšnelis tarp mūsų
          gimimo ir mirties datų. Ir jis toks pas visus vienodas...
        </p>
        <p>
          Bet iš tiesų, kiekvieno žmogaus individualus kelias yra absoliučiai
          unikali istorija... Ir visų mūsų gyvenimai - tai tarsi neparašytos
          knygos, kurių autoriais, kartu su lemtimi (su jos sumanymais ir
          išdaigomis), patys ir esame... Šios - ir mano, ir tavo, ir kitų -
          istorijos, kokios jos bebūtų, tikrai nėra bevertės...
        </p>
        <p>
          Aš tikiu, kad kiekvienas iš mūsų turime ypatingą gyvenimo misiją,
          konkretų pašaukimą, kurį ir privalome įgyvendinti. Todėl niekas negali
          mūsų pakeisti, nes niekas negali kito žmogaus gyvenimo pakartoti. Ir
          kiekvieno mūsų uždavinys - toks pat unikalus, kaip ir galimybė tą
          tikslą įgyvendinti.
        </p>
        <p>
          Visi mes kartais užduodame sau klausimus - kas aš esu, kokie
          vaidmenys, kuriuos aš atlieku, man yra svarbiausi... Ir kiekvienoje
          gyvenimo atkarpoje į tuos pačius klausimus galime atsakyti skirtingai.
          Šiuo metu aš esu dviejų sūnų mama, dviejų anūkyčių močiutė, taip pat
          esu žmona ir vis dar dukra. Šiuos vaidmenis atlikti tinkamai man yra
          labai svarbu. Taip pat esu psichologė. Ir šis profesinis vaidmuo,
          tikriausiai, yra mano gyvenimo misija ir pašaukimas.
        </p>
      </section>
      <section>
        <img src="kelias.jpg" alt="Kelias" class="road-image" />
      </section>
      <section>
        <h1>Apie mano profesiją</h1>
        <p>
          Įvairiuose žodynuose kiek skirtingai nurodoma žodžio "psichologas"
          reikšmė. Pavyzdžiui, "Psichologas - (psicho- + gr. logos - mokslas):
          1. psichologijos specialistas; 2.prk. žmogus, gerai perprantantis
          žmones, jų psichiką. Mano nuomone - psichologas tai toks specialistas,
          kuris tyrinėja žmogaus sielą tiek, kiek ji pati atsiveria, ir
          stengiasi padėti jai tiek, kiek ji pati nori. O ką jis gali padėti?
          Išmokti rasti išeitis iš krizinių situacijų, patikėti savo jėgomis,
          padėti žmogui ieškoti vidinių resursų savyje spręsti įvairias
          problemas. Taip pat kartais įveikti depresiją, sumažinti nerimą ar
          įtampą ar susitvarkyti su kitais sudėtingais jausmais ir sunkiomis
          būsenomis. Taip pat psichologas gali vienas ar kitas sielos dalis
          įvertinti, o kartais ir matematiškai pamatuoti skaičiais.
        </p>
        <p>
          Kad atrastum save iš naujo ar atgautum jėgas, būtinas susitikimas su
          kitu. Tuo kitu gali būti ir psichologas. Dirbdama savo darbą,
          susitinku su labai daug žmonių, kurių amžius gali būti nuo ankstyvos
          vaikystės iki visai gilios senatvės. Susitikusi su žmogumi, visada
          bandau per savąjį vidų suprasti, kas yra pagalba jam. Jau seniai
          įsitikinau, kad nereikia, jog mūsų gailėtų, moralizuotų ar vertintų.
          Psichologinis konsultavimas nėra nei mokymas, nei pamokslavimas.
        </p>
        <p>
          O kas gali padėti? Galbūt supratimas. Galbūt atjauta. Galbūt
          parodymas, kaip svarbu kartais sustoti ir leisti sau tiesiog pabūti
          stotelėje. Galbūt skirtas laikas išsisakymams ir apmąstymams. Gal
          duota galimybė pajusti pagarbaus santykio šilumą. Galbūt neuždarytos
          durys bet kokiai patirčiai, kad ir kokia liūdna ar bauginanti atrodytų
          kito žmogaus istorija ar situacija. Ir kartais (deja, ne visada)
          įvyksta stebuklas, nes po susitikimo gyvenimas nusidažo visai kitomis
          spalvomis...
        </p>
        <p>
          Taip pat jau seniai supratau, kad padėdamas kitam, padedi ir sau.
          Nauda visada abipusė. Tai valanti ir kelianti patirtis. Atrakini širdį
          ir - Eureka! - išgelbėji kitą arba save... Ir dar kas yra labai svarbu
          - tai išmokti sutarti su savimi. Esu įsitikinusi - jei sutarsi su
          savimi, tai sutarsi ir su visu pasauliu...
        </p>
      </section>
    </main>
    <footer>
      <p>&copy; 2024 Sutark su savimi. Visos teisės saugomos.</p>
      <li><a href="#privacy">Privatumo politika</a></li>
    </footer>
    <script src="script.js"></script>
  </body>
</html>
